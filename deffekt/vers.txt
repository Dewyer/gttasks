Gyertek ti mind, erős srácok,
Szükség lenne most tirátok.

Nagy a gáz és nincsen öröm
Lent alant, az öreg Földön.

Le a könyvet, fel a puskát,
Megtáncoltatjuk apuskát.

És egy és kettő és három,
Miért harcolunk, barátom?

Ne kérdezd, ok ide nem köll,
Hol megállunk, az öreg Föld..

És öt és hat és itt a hít,
Nyisd a mennyország kapuit…

Csodálkozni idő semmi,
Jupí, megyünk megdögleni!


EGYSZER RÉGEN
Egyszer régen ötvenhatban
Én csupán egy porszem voltam,
Fegyverrel én nem harcoltam,
Tetteimrõl nem nagyzoltam.
Voltak, akik dicsekedtek,
Hogy õk Budapestrõl jöttek,
A népünkért mennyit tettek,
Azért lettek menekültek.
Én falusi gyermek voltam,
A külhonban sem tagadtam,
Honnan jöttem, mi a múltam,
De magyarnak megmaradtam.
Tiszta magyar szeretettel,
Közmunkával, értelemmel,
Nem ropogó fegyverekkel,
Megmaradtam a népemmel.
Hol vagytok ti pesti srácok?
Szükség lenne most tirátok,
Eljött újból az órátok,
A harcunkat ne hagyjátok.
Ha ti hû magyarok vagytok,
Gyertek ti és családotok,
Fegyvereket ne hozzatok,
De koszorút azt fonjatok.
Emlékezzünk most azokra,
Ki hazánkért éltét adta,
Emlékezzünk ötvenhatra,
Történelmünk nagy napjára.
2006. október 10.
Delhi, Ontario